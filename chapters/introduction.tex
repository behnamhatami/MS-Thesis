
\فصل{مقدمه}

مسئله‌ی \مهم{خوشه‌بندی}\پاورقی{Clustering} یکی از مهم‌ترین مسائل داده‌کاوی\پاورقی{Data mining} به حساب می‌آید.
در این مسئله هدف، دسته‌بندی تعدادی شیء\پاورقی{Object} به‌گونه‌ای است که اشیاء در یک دسته (خوشه)، نسبت به یکدیگر در برابر دسته‌های دیگر شبیه‌تر باشند (معیارهای متفاوتی برای تشابه تعریف می‌گردد).
این مسئله در حوزه‌های مختلفی از علوم کامپیوتر، از جمله داده‌کاوی، جست‌وجوی الگو\پاورقی{Pattern recognition}، پردازش تصویر\پاورقی{Image analysis}، بازیابی اطلاعات\پاورقی{Information retrieval} و بایوانفورماتیک\پاورقی{Bioinformatics} مورد استفاده قرار می‌گیرد ~\مرجع{han2006}.

مسئله‌ی خوشه‌بندی، از‌ جمله مسائل مهم علوم کامپیوتر است که مورد توجه بسیاری از دانشمندان قرار گرفته است.
راه‌حل‌های الگوریتمی بسیار زیادی برای خوشه‌بندی ارائه شده است.
این الگوریتم‌ها را براساس رویکرد‌های مختلفی که به مسئله دارند، خوشه‌های متفاوتی به دست می‌آورند.
در عمل هیچ‌کدام از راه‌حل‌های ارائه شده به طور کلی بر دیگری ارجحیت ندارد و باید راه‌حل مدنظر را متناسب با کاربرد مطرح مورد استفاده قرار داد.
به طور مثال استفاده از الگوریتم‌های مرکزگرا، برای خوشه‌های غیر محدب به خوبی عمل نمی‌کند.
یکی از رویکردهای شناخته‌شده برای مسئله‌ی خوشه‌بندی، مسئله‌ی \مهم{$\boldsymbol{k}$-مرکز} است.
در این مسئله هدف، پیدا کردن $k$ نقطه به عنوان مرکز دسته‌ها است به‌طوری‌که شعاع دسته‌ها تا حد ممکن کمینه شود.
در نظریه‌ی گراف، مسئله‌ی $k$-مرکز متریک\پاورقی{Metric} یا مسئله‌ی \مهم{مکان‌یابی تسهیلات متریک}\پاورقی{Metric facility location} یک مسئله‌ی \مهم{بهینه‌سازی ترکیبیاتی}\پاورقی{Combinatorial optimization} است.

\شروع{شکل}[ht]
\centerimg{k-center}{10cm}
\شرح{نمونه‌ای از‌مسئله‌ی ۲-مرکز}
\برچسب{شکل:دومرکز}
\پایان{شکل}

فرض کنید که $n$ شهر و فاصله‌ی دوبه‌دوی آن‌ها، داده‌شده است.
می‌خواهیم $k$ انبار در شهرهای مختلف بسازیم به‌طوری‌که حداکثر فاصله‌ی هر شهر از نزدیک‌ترین انبار به خود، کمینه گردد.
در حالت نظریه‌ی گراف آن، این بدان معناست که مجموعه‌ای شامل $k$ رأس انتخاب کنیم به‌طوری‌که بیش‌ترین فاصله‌ی هر نقطه از نزدیک‌ترین نقطه‌اش داخل مجموعه‌ی $k$ عضوی کمینه گردد.
توجه نمایید که فاصله‌ی بین رئوس باید در فضای متریک\پاورقی{Metric space} باشند و یا به زبان دیگر، یک گراف کامل داشته باشیم که فاصله‌ها در آن در رابطه‌ی مثلثی\پاورقی{Triangle equation} صدق می‌کنند.
مثالی از مسئله‌ی $2$-مرکز در شکل ~\رجوع{شکل:دومرکز} نشان داده شده است.

در این پژوهش، مسئله‌ی $k$-مرکز با متریک‌های خاص و برای $k$های کوچک مورد بررسی قرار گرفته است و هر کدام از‌ جنبه‌های متفاوتی بهبود یافته است.
در بخش بعدی، تعریف رسمی\پاورقی{Formal} از مسائلی که در این پایان‌نامه مورد بررسی قرار می‌گیرند را بیان نموده و در مورد هر کدام توضیح مختصری می‌دهیم.

\قسمت{تعریف مسئله}

تعریف دقیق‌تر مسئله‌ی $k$-مرکز در زیر آمده است:

\شروع{مسئله}
\مهم{($k$-مرکز)} یک گراف کامل بدون جهت $G = (V, E)$ با تابع فاصله‌ی $d$، که از نامساوی مثلثی پیروی می‌کند داده‌شده است.
زیرمجموعه‌ی $S \subseteq V$ با اندازه‌ی $k$ را به‌گونه‌ای انتخاب کنید که عبارت زیر را کمینه کند:
\شروع{equation}
\max_{v \in V} \{ \min_{s \in S} d(v, s) \}
\پایان{equation}
\پایان{مسئله}

گونه‌های مختلفی از مسئله‌ی $k$-مرکز با محدودیت‌های متفاوتی به‌وسیله‌ی پژوهشگران مورد مطالعه قرار گرفته است.
از جمله‌ی این گونه‌ها، می‌توان به حالتی که در بین داده‌های ورودی، داده‌های پرت وجود دارد، اشاره کرد.
در واقع در این مسئله، قبل از خوشه‌بندی می‌توانیم تعدادی از نقاط ورودی را حذف نموده و سپس به خوشه‌بندی نقاط بپردازیم.
سختی این مسئله از آنجاست که نه تنها باید مسئله‌ی خوشه‌بندی را حل نمود، بلکه در ابتدا باید تصمیم گرفت که کدام یک از داده‌ها را به‌عنوان داده‌ی پرت در نظر گرفت که بهترین جواب در زمان خوشه‌بندی به دست آید.
در واقع اگر تعداد نقاط پرتی که مجاز به حذف است، برابر صفر باشد، مسئله به مسئله‌ی $k$-مرکز تبدیل می‌شود.
نمونه‌ای از مسئله‌ی $2$-مرکز با $7$ داده‌ی پرت را در شکل ~\رجوع{شکل:دومرکزپرت} می‌توانید ببینید.
تعریف دقیق‌تر این مسئله در زیر آمده است:

\شروع{مسئله}
\مهم{($k$-مرکز با داده‌های پرت)} یک گراف کامل بدون جهت $G = (V, E)$ با تابع فاصله‌ی $d$، که از نامساوی مثلثی پیروی می‌کند داده‌شده است.
زیرمجموعه‌ی $Z \subseteq V$ با اندازه‌ی $z$ و  مجموعه‌ی $S \subseteq V - Z$ با اندازه‌ی $k$ را انتخاب کنید به‌طوری‌که عبارت زیر را کمینه کند:
\شروع{equation}
\max_{v \in V - Z} \{ \min_{s \in S} d(v, s) \}
\پایان{equation}
\پایان{مسئله}

\شروع{شکل}[ht]
\centerimg{with-outlier-k-center}{10cm}
\شرح{نمونه‌ای از‌مسئله‌ی ۲-مرکز با داده‌های پرت}
\برچسب{شکل:دومرکزپرت}
\پایان{شکل}

گونه‌ی دیگری از مسئله‌ی $k$-مرکز که در سال‌های اخیر مورد توجه قرار گرفته است، حالت جویبار داده‌ی آن است.
در این‌گونه از مسئله‌ی $k$-مرکز، در ابتدا تمام نقاط در دسترس نیستند، بلکه به‌مرور زمان نقاط در دسترس قرار می‌گیرند.
محدودیت دومی که وجود دارد، محدودیت حافظه است، به‌طوری‌که نمی‌توان تمام نقاط را در حافظه نگه داشت و بعضاً حتی امکان نگه‌داری در حافظه‌ی جانبی نیز وجود ندارد و به‌طور معمول باید مرتبه‌ی حافظه‌ای کم‌تر از مرتبه حافظه‌ی \مهم{خطی}\پاورقی{Linear} متناسب با تعداد نقاط استفاده نمود.
از این به بعد به چنین مرتبه‌ای، مرتبه‌ی \مهم{زیرخطی}\پاورقی{sublinear} می‌گوییم.
مدلی که ما در این پژوهش بر روی آن تمرکز داریم مدل جویبار داده تک‌گذره\پاورقی{Single pass} ~\مرجع{aggarwal2007data} است.
یعنی تنها یک بار می‌توان از ابتدا تا انتهای داده‌ها را بررسی کرد و پس از عبور از یک داده، اگر آن را در حافظه ذخیره نکرده باشیم، دیگر به آن دسترسی نداریم.

یکی از دغدغه‌هایی که در مسائل جویبار داده وجود دارد، عدم امکان دسترسی به تمام نقاط است.
در واقع هم این مشکل وجود دارد که به تمام داده‌های قبلی دسترسی نداریم و هم این مشکل وجود دارد که هیچ اطلاعی از داده‌های آتی نداریم.
در نتیجه یکی از تبعات این‌گونه از مسئله‌ی $k$-مرکز، امکان انتخاب نقطه‌ای به عنوان مرکز برای یک دسته است به‌طوری‌که در بین نقاط ورودی نیست.
زیرا از نقاطی که تاکنون آمده‌اند به طور کامل اطلاع نداریم.
\شروع{تعریف}
\مهم{$L_p$ متریک}
به ازای دو نقطه‌ی $d$-بعدی $s(s_1, \cdots, s_d)$ و $q(q_1, \cdots, q_d)$، فاصله‌ی $p$ و $q$ در متریک $L_p$ برابر است با:
$$d(p, q) = \sqrt[p]{\sum_{i=1}^{d} (s_i - q_i) ^ p}$$
\پایان{تعریف}
این‌گونه از مسئله‌ی $k$-مرکز، معمولاً تنها برای $L_p$-متریک مطرح می‌شود یا حالتی که ما مجموعه‌ای از تمام نقاط فضا به انضمام فاصله‌هایشان را داشته باشیم.
زیرا مرکز دسته‌ها ممکن است در هر نقطه از فضا قرار بگیرد و ما نیاز داریم که فاصله‌ی آن را از تمام نقاط بدانیم.
نمونه‌ای از مسئله‌ی $2$-مرکز در حالت پیوسته، در شکل \رجوع{شکل:دومرکزپیوسته} نشان داده شده است.
تعریف دقیق گونه‌ی جویبار داده‌ی مسئله‌ی $k$‌-مرکز، در زیر آمده است:

\شروع{شکل}[ht]
\centerimg{continious-k-center}{10cm}
\شرح{نمونه‌ای از‌مسئله‌ی ۲-مرکز در حالت پیوسته}
\برچسب{شکل:دومرکزپیوسته}
\پایان{شکل}

\شروع{مسئله}
\مهم{($k$-مرکز در حالت جویبار داده)} مجموعه‌ی $U$ از نقاط فضای $d$-بعدی داده شده است.
زیرمجموعه $S \subseteq U$ با اندازه‌ی $k$ را انتخاب کنید به‌طوری‌که عبارت زیر کمینه شود:
\شروع{equation}
\max_{u \in U} \{ \min_{s \in S} L_p(u, s) \}
\پایان{equation}
\پایان{مسئله}

از آنجایی که گونه‌ی جویبار داده و داده پرت مسئله‌ی $k$-مرکز به علت به‌روز بودن مبحث داده‌های حجیم\پاورقی{Big data}، به تازگی مورد توجه قرار گرفته است.
در این تحقیق سعی شده است که تمرکز بر روی این‌گونه‌ی خاص از مسئله باشد.
همچنین در این پژوهش سعی می‌شود گونه‌های مسئله را برای انواع متریک‌ها و برای $k$های کوچک نیز مورد بررسی قرار داد. 

\قسمت{اهمیت موضوع}

مسئله‌ی $k$-مرکز و گونه‌های آن کاربردهای زیادی در داده‌کاوی دارند.
این الگوریتم یکی از رایج‌ترین الگوریتم‌های مورد استفاده برای خوشه‌بندی محسوب می‌شود.
به علت افزایش حجم داده‌ها و تولید داده‌ها در طول زمان، گونه‌ی جویبار داده‌ی مسئله در سال‌های اخیر مورد توجه قرار گرفته است.
از طرفی مسئله‌ی $k$-مرکز در بعضی مسائل مانند ارسال نامه از تعدادی مراکز پستی به گیرنده‌ها، نیاز دارد که تمام نامه‌ها را به دست گیرنده‌ها برساند و در نتیجه باید همه‌ی نقاط را پوشش دهد، ولی برای بعضی از مسائل تجاری، نیازی به پوشش تمام نقاط هدف نیست و از لحاظ اقتصادی به‌صرفه است که نقاط پرت در نظر گرفته نشود.
به طور مثال، شرکت \لر{Kmarts} در سال ۲۰۱۰ اعلام کرده است که به ۸۸ درصد جمعیت آمریکا با فاصله‌ای حداکثر ۶ مایل، می‌تواند سرویس دهد.
درصورتی‌که اگر این شرکت قصد داشت تمام جمعیت آمریکا را پوشش دهد، نیاز داشت تعداد شعب یا شعاع پوشش خود را به میزان قابل توجهی افزایش دهد که از لحاظ اقتصادی به‌صرفه نبود \مرجع{charikar2001algorithms}.
علاوه بر دو گونه‌ی مطرح‌شده در این قسمت، گونه‌های دیگر از مسئله‌ی $k$-مرکز در مرجع \مرجع{charikar2001algorithms} آمده است.

\قسمت{ادبیات موضوع}

همان‌طور که ذکر شد مسئله‌ی $k$-مرکز در حالت داده‌های پرت و جویبار داده، گونه‌های تعمیم‌یافته از مسئله‌ی $k$-مرکز هستند و در حالت‌های خاص به مسئله‌ی $k$-مرکز کاهش پیدا می‌کنند.
مسئله‌ی $k$-مرکز در حوزه‌ی مسائل ان‌پی-سخت\پاورقی{NP-hard} قرار می‌گیرد و با فرض $P \neq NP$ الگوریتم دقیق با زمان چندجمله‌ای برای آن وجود ندارد \مرجع{michael1979computers}.
بنابراین برای حل کارای\پاورقی{Efficient} این مسائل از الگوریتم‌های تقریبی\پاورقی{Approximation algorithm} استفاده می‌شود.

برای مسئله‌ی $k$-مرکز، دو الگوریتم تقریبی معروف وجود دارد.
در الگوریتم اول، که به روش حریصانه\پاورقی{Greedy} عمل می‌کند، در هر مرحله بهترین مرکز ممکن را انتخاب می‌کند به طوری تا حد ممکن از مراکز قبلی دور باشد ~\مرجع{megiddo1984complexity}.
این الگوریتم، الگوریتم تقریبی با ضریب تقریب 2 ارائه می‌دهد.
در الگوریتم دوم، با استفاده از مسئله‌ی مجموعه‌ی غالب کمینه\پاورقی{Dominating set}، الگوریتمی با ضریب تقریب ۲ ارائه می‌گردد \مرجع{vazirani2013approximation}.
همچنین ثابت شده است، که بهتر از این ضریب تقریب، الگوریتمی نمی‌توان ارائه داد مگر آن‌که $P = NP$ باشد.

برای مسئله‌ی $k$-مرکز در حالت جویبار داده برای ابعاد بالا، بهترین الگوریتم موجود ضریب تقریب $2 + \epsilon$ دارد \مرجع{mccutchen2008streaming, guha2009tight, ahn2014computing} و ثابت می‌شود الگوریتمی با ضریب تقریب بهتر از $2$ نمی‌توان ارائه داد. برای مسئله‌ی $k$-مرکز با داده‌ی پرت در حالت جویبار داده نیز، بهترین الگوریتم ارائه شده، الگوریتمی با ضریب تقریب $4 + \epsilon$ است که با کران پایین $3$ هنوز اختلاف قابل توجهی دارد \مرجع{charikar2001algorithms}. 

برای $k$های کوچک به خصوص، $k =1, 2$، الگوریتم‌های بهتری ارائه شده است. بهترین الگوریتم ارائه شده برای مسئله‌ی $1$-مرکز در حالت جویبار داده برای ابعاد بالا، دارای ضریب تقریب $1.22$ است و کران پایین $\frac{1 + \sqrt{2}}{2}$ نیز برای این مسئله اثبات شده است \مرجع{agarwal2010streaming, chan2014streaming}. برای مسئله $2$-مرکز در حالت جویبار داده برای ابعاد بالا، اخیرا راه‌حلی با ضریب تقریب $1.8 + \epsilon$ ارائه شده است \مرجع{kim2014improved}. برای مسئله‌ی $1$-مرکز با داده‌ی پرت، تنها الگوریتم موجود، الگوریتمی با ضریب تقریب $1.73$ است \مرجع{zarrabi2009streaming}.

\قسمت{اهداف تحقیق}

در این پایان‌نامه مسئله‌ی $k$-مرکز  در حالت جویبار داده با داده‌های پرت در حالت‌های مختلف مورد بررسی قرار می‌گیرد و سعی خواهد شد که نتایج قبلی در این مسائل را از جنبه‌های مختلفی مورد بهبود دهد.

اولین مسئله‌ای که مورد بررسی قرار گرفته است، ارائه الگوریتمی تقریبی، برای مسئله‌ی $1$-مرکز در حالت جویبار داده است به‌طوری‌که، نه تنها تمام نقاط ورودی را می‌پوشاند بلکه تضمین می‌کند که دایره‌ی بهینه‌ی جواب $1$-مرکز برای نقاط ورودی را نیز بپوشاند.
در تلاش اول، الگوریتم جدیدی با حافظه و زمان به‌روزرسانی $\cO(\frac{d}{\epsilon})$ و با ضریب تقریب $1.8 + \epsilon$، برای این مسئله ارائه می‌گردد.
با بررسی‌های بیش‌تر، الگوریتم دیگری با ضریب تقریب $1.7$، با الگوریتمی کاملاً متفاوت، با حافظه‌ی $\cO(d)$ برای این مسئله ارائه می‌گردد.

مسئله‌ی دومی که مورد بررسی قرار می‌گیرد، مسئله‌ی $1$-مرکز در حالت جویبار داده با داده‌های پرت است.
در ابتدا الگوریتمی ساده با حافظه‌ی $\cO(zd)$ و زمان به‌روزرسانی $\cO(d + \log(z))$ با ضریب تقریب ۲ برای این مسئله ارائه می‌گردد.
در بررسی‌های بعدی، با استفاده از نتایج به‌دست آمده در قسمت قبل، برای $z$ های ثابت، الگوریتمی با حافظه‌ی $\cO(dz^{d+1})$ با ضریب تقریب $1.7$ برای این مسئله ارائه شد که ضریب تقریب بهترین الگوریتم موجود را، از $1.73$ به $1.7$ کاهش می‌دهد.

مسئله‌ی سومی که مورد بررسی قرار گرفت، مسئله‌ی $2$-مرکز در حالت جویبار داده با داده‌های پرت است.
بهترین الگوریتمی که در حال حاضر برای این مسئله وجود دارد، یک الگوریتم با ضریب تقریب $4 + \epsilon$ است ~\مرجع{mccutchen2008streaming}.
ما با ارائه‌ی الگوریتمی جدید، الگوریتمی با ضریب تقریب $1.8 + \epsilon$ برای این مسئله ارائه دادیم که بهبودی قابل توجه محسوب می‌شود.
 

\قسمت{ساختار پایان‌نامه}

این پایان‌نامه در پنج فصل به شرح زیر ارائه خواهد شد.
در فصل دوم به بیان مفاهیم و تعاریف مرتبط با موضوعات مورد بررسی در بخش‌های دیگر خواهیم پرداخت. سعی شده، تا حد امکان با زبان ساده و ارجاع‌های مناسب، پایه‌ی لازم را برای فصول بعدی در این فصل فراهم آوریم.
فصل سوم این پایان‌نامه شامل مطالعه و بررسی کارهای پیشین انجام شده مرتبط با موضوع این پایان‌نامه خواهد بود.
این فصل در سه بخش تنظیم گردیده است.
در بخش اول، مسئله‌ی $k$-مرکز در حالت ایستا مورد بررسی قرار می‌گیرد.
در بخش دوم، حالت جویبار داده‌ی مسئله و مجموعه هسته‌های\پاورقی{Coreset} مطرح برای این مسئله مورد بررسی قرار می‌گیرد. در نهایت، در بخش سوم، مسئله‌ی $k$-مرکز با داده‌های پرت مورد بررسی قرار می‌گیرد.

در فصل چهارم، نتایج جدیدی که در این پایان‌نامه به‌دست آمده است، ارائه می‌شود.
این نتایج شامل الگوریتم‌های جدید برای مسئله‌ی $1$-مرکز در حالت جویبار داده، مسئله‌ی $1$-مرکز با داده‌های پرت در حالت جویبار داده و مسئله‌ی دو مرکز در حالت جویبار داده با داده‌های پرت می‌شود.

در فصل پنجم، به جمع‌بندی کارهای انجام شده در این پژوهش و ارائه‌ی پیشنهادهایی برای انجام کارهای آتی و تعمیم‌هایی که از راه‌حل ارائه شده وجود دارد، خواهیم پرداخت.