
\فصل{نتیجه‌گیری}

در این پایان‌نامه گونه‌های مختلفی از دو مسئله‌ی $1$-مرکز‌ و $2$-مرکز در حالت‌ جویبار داده  مورد بررسی قرار گرفت. همان‌طور که بیان شد این دو مسئله و حالت کلی آن، استفاده‌ی زیادی در علوم کامپیوتر دارند. از طرفی به علت افزایش روز افزون داده‌ها مدل‌ جویبار داده‌ی مسئله در عمل بسیار کاربردی است.

در این پایان‌نامه ابتدا مسئله‌ی $1$-مرکز با داده‌ی پرت در حالت جویبار داده ارائه گردید. برای این مسئله دو الگوریتم متفاوت ارائه گردید. الگوریتم اول، با مصرف حافظه‌ی $\cO(z^2d)$ جوابی با ضریب تقریب $2$ برای مسئله‌ی $1$-مرکز با داده‌ی پرت ارائه می‌دهد. الگوریتم ارائه شده، نسبت به الگوریتم ضرابی‌زاده \مرجع{zarrabi2009streaming} الگوریتمی ساده‌تر است و در صورتی که $d$ از $z$ بزرگ‌تر باشد، حافظه‌ی مصرفی را نیز کاهش می‌دهد. در الگوریتم دوم، با استفاده از ایده‌ی مطرح شده در مرجع \مرجع{ahn2014computing}، الگوریتمی با ضریب تقریب $1.8 + \epsilon$ ارائه شده است.

در بخش دوم، مسئله‌ی $1$-مرکز پوشاننده بدون داده‌ی پرت مورد بررسی قرار گرفته است. برای این مسئله، یک الگوریتم با ضریب تقریب $1.8 + \epsilon$ ارائه شد. در ادامه، با استفاده از الگوریتم \مرجع{agarwal2010streaming}، یک الگوریتم با ضریب تقریب $1.7$ ارائه گردید. با استفاده از همین الگوریتم، در بخش بعدی برای مسئله‌ی $1$-مرکز با $z$ داده‌ی پرت، الگوریتمی با ضریب تقریب $1.7$ ارائه شده است.

در نهایت، در بخش سوم، مسئله‌ی $2$-مرکز با $z$ داده‌ی پرت مورد بررسی قرار گرفته و الگوریتمی با ضریب تقریب $1.8 + \epsilon$ ارائه شد که نسبت به الگوریتم پیشین برای $k$ کلی، با ضریب تقریب $4 + \epsilon$ بهبود قابل توجهی محسوب می‌شود.

\قسمت{کارهای آتی}

همان‌طور که در بخش قبلی به آن اشاره شد، دو الگوریتم با ضریب تقریب $1.8 + \epsilon$ برای مسئله‌ی $1$-مرکز و $2$-مرکز با $z$ داده‌ی پرت ارائه شد.
حدسی که وجود دارد، امکان تعمیم دو الگوریتم داده شده به الگوریتمی کلی برای مسئله‌ی $k$-مرکز با $z$ داده‌ی پرت به ازای $k$ دلخواه است.

از طرفی دیگر، هیچ کران پایینی دقیق‌تر از کران پایین $\frac{1 + \sqrt{2}}{2}$ که برای مسئله‌ی $1$-مرکز به وسیله‌ی آگاروال و شاراف‌کومار ارائه شده است \مرجع{agarwal2010streaming} برای مسئله‌ی $1$-مرکز و $2$-مرکز با $z$ داده‌ی پرت وجود ندارد.
بنابراین حوزه‌ای که امکان بهبود دارد، کم کردن فاصله‌ی بین $1.8$ (بهترین الگوریتم موجود) و $\frac{1 + \sqrt{2}}{2}$ (بهترین کران پایین) است که ممکن است با اثبات کران پایین بالا‌تر یا ارائه‌ی الگوریتم جدیدی که ضریب تقریب کم‌تر از $1.8$ داشته باشد ممکن گردد.

از طرفی ممکن است، بتوان الگوریتم موجود را بدون تغییر ضریب تقریب، از لحاظ میزان حافظه‌ی مصرفی، میزان زمان مورد نیاز برای به‌روزرسانی و زمان مورد نیاز برای پاسخ‌گویی به پرسمان بهبود بخشید.

مسئله‌ی $k$-مرکز پوشاننده به عنوان مسئله‌ای که کم‌تر مورد توجه قرار گرفته است را نیز مورد بررسی بیش‌تری قرار داد و الگوریتم‌های بهتری از لحاظ ضریب تقریب یا حافظه‌ی مصرفی و زمان به‌روزرسانی ارائه داد.
از طرفی در حال حاضر، کران پایینی غیر از ضریب تقریب $\frac{1 + \sqrt{2}}{2}$ برای این مسئله وجود ندارد که ممکن است بتوان آن را بهبود بخشید.
